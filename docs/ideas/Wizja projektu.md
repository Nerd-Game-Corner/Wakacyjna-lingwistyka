# Wizja projektu

## Opis ogólny

Celem projektu jest stworzenie interaktywnej strony internetowej, na której studenci lingwistyki i inne osoby zainteresowane lingwistyką mogą wykonywać interaktywne zadania, utrwalające ich wiedzę i zdolności z tej dziedziny.
Strona internetowa ma być dostępna i łatwa w użyciu na najpopularniejszych przeglądarkach internetowych, przede wszystkim na urządzeniach stacjonarnych.

## Charakterystyka interesariuszy

Głowne grupy interesariuszy stanowią:

* **Studenci lingwistyki** &mdash; osoby uczące się lingwistyki na stopniu licencjackim lub magisterskim.
Poszukują oni nowoczesnych, interaktywnych narzędzi do nauki, uzupełniających ich często stare podręczniki.
Ich celem jest doskonalenie swoich umiejętności oraz lepsze zrozumienie metod stosowanych w analizie danych językowych.
Są oni native speakerami różnych języków i mają zróżnicowane zdolności lingwistyczne, od nowicjuszy po wysoki stopień doświadczenia.
Mają oni wysokie zainteresowanie projektem, ale mały wpływ na projekt.

* **Profesorowie lingwistyki** &mdash; osoby uczące studentów linwgistyki na uczelniach wyższych.
Szukają oni łatwo dostępnych narzędzi do nauki, które mogą zarekomendować swoim studentom, zamiast musieć samemu przygotowywać materiały ćwiczeniowe.
Ich celem jest uproszczenie swojej pracy i szybkie znalezienie prostego w obsłudze narzędzia, które wspiera studentów.
Mają oni średnie zainteresowanie projektem i mały wpływa na niego.

## Wymagania biznesowe

Strona powinna poprawnie wyświetlać transkrypcje fonetyczne i fonologiczne zapisane w [Międzynarodowym Alfabecie Fonetycznym](https://pl.wikipedia.org/wiki/Mi%C4%99dzynarodowy_alfabet_fonetyczny) (IPA).

Strona powinna poprawnie odtwarzać pliki dźwiękowe i wyświetlać pliki graficzne ze spektrogramami.

Strona powinna w intuicyjny sposób umożliwiać wybór zadania, grupując razem zadania, które często są wykonywane w ramach jednego przedmiotu uniwersyteckiego.

Zadania nie powinny się często powtarzać i być nudne, jeżeli użytkownik strony tego nie oczekuje i nie wybiera eksplicytnie powtarzania tego samego zadania.

Strona powinna przechowywać informacje o postępie użytkownika, śledząc go za pomocą ciasteczek, umożliwiając użytkownikowi wyświetlenie diagramów wizualizujących jego postęp.

Zadania, które nie polegają tylko na łączeniu dźwięku z jego transkrypcją, powinny zawierać możliwość wyświetlenia odpowiedzi, a po zakończeniu rozwiązywania powinno się móc zobaczyć jego rozwiązanie i wytłumaczenie.

## Typy zadań

Poniżej jest przedstawiona lista zaproponowanych typów zadań.
Każde zadanie ma informację o priorytecie (1 &ndash; największy, 5 &ndash; najmniejszy) oraz o tym, do których gałęzi lingwistyki należy.
Należy się spodziewać, że ta lista może zostać rozszerzona w przyszłości.

* Dopasowywanie od kilku do kilkunastu transkrypcji fonetycznych do ich spektrogramów (1; fonetyka).
* Dopasowywanie 
* Dopasowywanie od kilku do kilkunastu transkrypcji fonetycznych do nagrań słów (1; fonetyka).
* Odróżnianie par minimalnych między podobnymi dźwiękami, np. polskie "sz" vs "ś", czy różne tony języków t.j. chiński (3; fonetyka).
* Decydowanie, jakiezmiany fonetyczne można zaobserwować w języku z pytaniami zamkniętymi (2; fonetyka, językoznawstwo historyczno-porównawcze)
* Decydowanie, gdzie w przedstawionym materiale językowym widać regularne zmiany fonetyczne, a gdzie widać zmiany przez analogię (4; fonetyka, językoznawstwo historyczno-porównawcze, morfologia).
* Przydzielanie języka na podstawie kilku przykładów z glosami do jednego z głównych typów morfosyntaktycznych (3; morfologia, składnia).